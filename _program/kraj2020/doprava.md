---
title: Doprava
uid: 2020-krajske-2
campaignCategoryUid: kraj2020
campaignGroupUid: kraj2020
img: program2020/doprava2.jpg
approved:
garant: vojtech.nezval
perex: >
  1. Zalepíme díry na silnicích i v rozpočtu<br>
  2. Propojíme auta, autobusy, vlaky, cyklisty i chodce<br>
  3. Zkontrolujeme skutečný stav silnic a mostů<br>
order: 2
---

**Parkovací dům a větší kapacita parkovišť na sídlištích** <br>
Postavíme parkovací dům v centru Přerova, kde bude umožněn dlouhodobý pronájem těchto parkovacích míst. Navýšíme počet parkovacích ploch v Přerově a na sídlištích začneme s pilotním projektem patrových parkovišť, díky kterému zvýšíme kapacitu alespoň o 80 %. 
 
**Dálnice je naše priorita** <br>
Vytvoříme ve spolupráci s příslušnými ministerstvy adekvátní tlak, který pomůže dostavit kýženou dálnici kolem Přerova. Dopravní situace se ve městě nezlepší, dokud nebude dálnice dokončena. Proto se na tento bod zaměříme a přispějeme k brzkému dokončení stavby.
 
**30 minut parkování v centru zdarma a parkovací místa u škol** <br>
Zavedeme 30 minut zdarma pro parkování v centru města. V prostoru u škol navrhujeme zavedení tzv. „Kiss and ride“ ploch, které zlepší plynulost dopravy ve vytížených hodinách.
 
**Parkovné i jízdenky na autobus v telefonu** <br>
Pojďme s dobou! Zajistíme, aby v Přerově vznikla aplikace pro hrazení parkování a jízdného v MHD. Aplikace zároveň umožní sledovat kapacitu daných parkovišť a nabídne občanům možnost si prodloužit délku parkovného z telefonu bez nutnosti kupovat si lístek nový.
 
**Chceme svobodnou volbu způsobu přepravy** <br>
Nechceme nutit Přerovany k tomu, aby využívali určitý způsob přepravy. Naopak jim chceme otevřít řadu možností, ze kterých si budou moci vybrat. Proto je potřeba s cyklisty, chodci, kočárky či vozíčkáři počítat už při plánování dopravních staveb. U stávajících silnic je potřeba vyřešit krizová místa tak, aby stezky bezmotorových a motorem asistovaných vozidel nekolidovaly s pěšími a se stáním pro automobily. 
 
**Sdílená kola a propojené cyklotrasy v Přerově a městských částech** <br>
Propojíme cyklostezky a tam, kde to bude možné, vytvoříme „cyklopruhy“, aby jízda na kole městem byla bezpečnější. Postavíme nové stojany na kola, aby každý měl kam odložit své jízdní prostředky, a ty tak nikomu nepřekážely. Zasadíme se o vznik tzv. bike-sharingu v Přerově. Systém sdílení kol funguje v mnoha městech po celé republice a umožňuje občanům být ve městě mobilnější a zároveň dává jednoduchou alternativu k jízdě autem či MHD.
 
**Zefektivníme hromadnou dopravu a zavedeme zelené zastávky** <br>
Autobusová doprava v Přerově potřebuje zefektivnit. Navrhujeme vytvoření nových tras, které člověka ráno včas dostanou na nádraží anebo do velkých firem v našem městě. Navrhujeme také zavedení zastávek na znamení pro lepší plynulost dopravy. Pro zpříjemnění veřejného prostoru a čekání                         na zastávkách budeme tato místa postupně osazovat květinami a popínavými rostlinami.

[Kandidátka 2022](/volby/2020/krajske/)

