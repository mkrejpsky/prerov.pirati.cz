---
title: Sociální a zdravotní služby
uid: 2022-krajske-5
campaignCategoryUid: kraj2022
campaignGroupUid: kraj2022
img: program2022/social2.jpg
approved:
garant: lenka.jungling
perex: >
  1. Rozšíříme sociální služby pro seniory<br>
  2. Zajistíme dostupné bydlení<br>
  3. Zpřístupníme dluhové poradenství<br>
  4. Podpoříme rodiny s dětmi<br>
order: 5
---

**Důstojné a pohodlné stáří** <br>
Budeme podporovat terénní pečovatelské služby tak, aby všichni lidé měli možnost žít v domácím prostředí, ať už se jedná o seniory, lidi s handicapem nebo ohrožené děti. Vytvoříme co nejlepší podmínky pro starší spoluobčany. Chceme vytvořit nová místa v domovech pro seniory, která zaručí důstojné stáří pro co největší počet Přerovanů. Zasadíme se také o vznik komunitního centra pro seniory.

Prosadíme zajištění dostupného nájemního bydlení pro seniory a osoby se zdravotním znevýhodněním, kteří tak poté nebudou muset z finančních důvodů do ústavní péče. Občané by měli být informováni o službách dostupných v dané lokalitě. Přehledně uspořádané informace poskytne online průvodce služeb.
 
**Město nemá být překážková dráha** <br>
Při plánování i úpravě veřejných prostranství a budov budeme klást důraz na bezbariérovost a snadnou mobilitu pro pěší. Provedeme analýzu bezbariérovosti veřejných budov (úřadů, zdravotnických zařízení, kulturních objektů apod.), ale také přístupu k popelnicím či do parku a zasadíme se o jejich dostupnost. Prověříme skutečnou stav bezbariérových veřejných toalet. Ve veřejné dopravě považujeme za důležitou nejen bezbariérovost samotné přepravy, ale také související infrastruktury, jako jsou nástupiště a příchodové cesty. Rozšíříme také služby jako senior taxi i pro lidi s handicapem. 
 
**Budeme usilovat o vznik zubní pohotovosti a nonstop lékárny** <br>
Zubní pohotovost nebo lékárna musí být pro občany dostupná v momentech, kdy je to potřeba. Uděláme maximum pro zřízení zubní pohotovosti a lékárny, která bude otevřena 24 hodin denně. Klademe důraz také na zdravotní prevenci a prevenci sociálních služeb. Potřebným je třeba pomoci dříve, než bude pozdě.  
 
**Neziskový sektor bude rovnocenným partnerem města** <br>
S neziskovými organizacemi budeme pravidelně konzultovat kroky města a zároveň jim dáme prostor k propagaci jejich činnosti. Zohledníme jejich doporučení, vyjádření a upozornění.
Dále jim ve fungování pomůžeme formou spolupráce nebo podporou dotačních titulů, zapojováním se do aktivit, propagací, zapojením zastupitelů či úředníků do jejich akcí a pomocí se sháněním adekvátních prostor pro činnost.

**Rovné zacházení a aktivní předcházení sociálnímu vyloučení** <br>
Město by mělo prosazovat rovné zacházení a aktivně předcházet sociálnímu vyloučení. Pro zajištění rovnoprávnosti je potřeba dlouhodobé řešení, nikoliv nařízení a kvóty. Podporujeme dlouhodobé nástroje, které odstraňují sociální vyloučení a pomáhají na cestě k vzájemnému soužití. 

[Kandidátka 2022](/volby-2022/)

