---
title: Sport a cestovní ruch
uid: 2022-krajske-10
campaignCategoryUid: kraj2022
campaignGroupUid: kraj2022
img: program2022/sport2.jpg
approved:
garant: david.hosek
perex: >
  1. Zpřístupníme další kulturní památky<br>
  2. Podpoříme udržitelný cestovní ruch<br>
  3. Podpoříme sport a volnočasové aktivity<br>  
order: 9
---

**Zdravý životní styl jako priorita**	<br>
Podpora pohybových aktivit a zdravého životního stylu je pro nás důležitá, stejně tak práce lokálních klubů a spolků. Naší prioritou je sportování dětí a mládeže. Zajistíme rovné a transparentní dotační podmínky, například formou kapitační platby na sportující dítě. Přerozdělení financí nebude preferovat ani druh sportu, ani pohlaví členů klubu. Podpoříme sportovní akce pro širokou veřejnost, především zapojení do pohybových aktivit, tzv. hobby sportovců všech generací.
 
**Žádná malá domů. Pohlídáme dotace i ve sportu** <br>
Podporujeme sport na všech úrovních od toho vrcholového až po výkonnostní. Zamezíme však účelovým dotacím, město nemůže podporovat prominentní sportovní odvětví, která odebírají dotace menším sportům, které potřebují podpořit.
 
**Nová multifunkční sportovní hala pro širokou veřejnost** <br>
Podporujeme výstavbu multifunkční sportovní haly s hledištěm, která bude sloužit veřejnosti a více sportovním subjektům. Podporujeme dostupné, multifunkční a bezbariérové hřiště a sportoviště pro širokou veřejnost. Chceme také, aby sportoviště při školách mohla využívat široká veřejnost a tím zároveň rozvíjet roli škol jako komunitních center. Jedním ze základních kritérií bude posouzení využitelnosti a užitných parametrů stavby na základě předložení stavebně-technického řešení minimálně ve stupni architektonické studie.
 
**Podpoříme pohyb dětí** <br>
Budeme systematicky rozvíjet pohybovou gramotnost a pozitivní vztah k pohybovým aktivitám na školkách a školách (například projekt trenéři do škol, se Sokolem do života atp.)


[Kandidátka 2022](/volby-2022/

