---
title: Moderní úřad
uid: 2022-krajske-6
campaignCategoryUid: kraj2022
campaignGroupUid: kraj2022
img: program2022/digitalizace2.jpg
approved:
garant: jaroslav.krejci
perex: >
 Zapomeňte na chození na úřady. Do 4 let zdigitalizujeme služby města tak, abyste vše mohli vyřídit z domova. S digitalizaci souvisí také nové oficiální sociální sítě města, díky kterým budou občané informováni a informace budete moci získávat rovnou v našich ulicích, a to díky nové veřejné Wi-Fi na klíčových místech v Přerově.
order: 10
---

**Do 4 let nebudete muset na magistrát fyzicky!** <br>
Zdigitalizujeme služby města, abyste mohli opravdu vše vyřídit z domova. Vytvoříme nový, zdokonalený, levnější a efektivnější portál občana ve spolupráci se spolkem Otevřená města. Staneme se také členem spolku Otevřená města, jehož cílem je podpora otevřeného fungování místních samospráv – vstřícný přístup k občanům, vysoké možnosti zapojení občanů do veřejného dění, zprůhlednění veřejných zakázek od přípravy záměru až po odevzdání výsledku a také používání nových a otevřených technologií ve veřejné správě. 

**Spustíme oficiální sociální sítě města** <br>
Přerov je jedním z posledních statutárních měst, které nenajdete na žádné sociální síti (teda kromě neoficiální kabelové televize). To chceme změnit. Občané si zaslouží být informováni i prostřednictvím nových médií, která jsou v dnešní době jedním z nejefektivnějších způsobů komunikace, zejména díky dostupnosti a rychlosti. 
 
**Chytré město** <br>
Usnadníme život obyvatelům a snížíme náklady související především s provozem městské infrastruktury, a to například plánováním a optimalizací dopravy, parkování, veřejného osvětlení (chytré veřejné osvětlení) nebo odpadového hospodářství (chytré koše).
 
**Zabráníme digitální diskriminaci občanů města** <br>
Digitalizaci města mohou někteří občané chápat jako diskriminační, a to z důvodu chybějící techniky či nedostatečné informační gramotnosti. Přijmeme účinná opatření, aby k tomuto jevu nedocházelo.
 
**Nový vizuální styl a svěží marketing města** <br>
Přerov potřebuje jednotný styl prezentace. Otevřeme debatu o vzniku adekvátního loga města a jednotného grafického manuálu. Budeme požadovat nastartování propagace města a jeho aktivit vůči jeho občanům moderními způsoby. Zároveň skrze marketing podpoříme cestovní ruch a budeme do Přerova lákat občany i z jiných měst.
 
**Chceme přehledný a otevřený oficiální web města** <br>
Zasadíme se o moderní, jednoduchý a přehledný webový portál města. Hledat informace nesmí být za trest. Vše musí fungovat intuitivně a informace musí být snadno dohledatelné.
 
**Chceme veřejnou Wi-Fi na klíčových místech města** <br>
Nabídneme občanům připojit se bezplatně k Wi-Fi síti ve veřejných budovách, dopravních prostředcích a na frekventovaných místech Přerova. Podpoříme také chytré zastávky, které budou pokryty Wi-Fi signálem i možností nabít si svůj chytrý mobil za pomocí alternativních zdrojů energie.
 
**Optimálně svobodný software** <br>
Zpřístupníme svobodný software zdarma, který zvládne stejné funkce jako placené programy.
Školy a další organizace zřizované obcemi ušetří své prostředky. Přístupný zdrojový kód umožní odhalit nebezpečné nebo podvodné funkce, které mohou ohrozit bezpečnost osobních údajů občanů.

[Kandidátka 2022](/volby-2022/)

