---
title: Životní prostředí a zemědělství
uid: 2022-krajske-3
campaignCategoryUid: kraj2022
campaignGroupUid: kraj2022
img: program2022/zivotni-prostredi.jpg
approved:
garant: lenka.jungling
perex: >
  1. Vrátíme vodu lidem i krajině<br>
  2. Minimalizujeme vznik odpadů<br>
  3. Posílíme lokálnost a udržitelnost<br>
  4. Podpoříme zodpovědné hospodaření v krajině<br>
order: 4
---

**Udělejme Přerov příjemnějším městem pro lidi** <br>
Chceme otevřené město lidem, aby náš veřejný prostor byl příjemným místem pro trávení volného času  a nebyl jen plný dopravního ruchu. Více zeleně, méně smogu a koncepce, která město udělá přívětivějším pro volnočasové aktivity. 
 
**Zastavíme světelný smog** <br>
Prosadíme úspornější osvětlení šetrnější k přírodě, proto aby se nejen nám lépe spalo. Nepotřebujeme svítit všude, zvířata si chtějí odpočinout a uleví to i městské pokladně. 
 
**Méně betonu, více zeleně** <br>
Rozpálené betonové ulice jsou minulostí. Zeleň do města patří. Města potřebují ochladit a výsadba stromů tomu jednoznačně pomáhá. Kromě zvýšené výsadby nových stromů, zakládáním nových parků a travnatých ploch se budeme snažit o udržitelnost a vznik komunitních zahrádek. Když už ke kácení starých stromů dojde, vysadíme tři stromy nové. 
 
**Biotop na Laguně s možností koupání** <br>
Laguna je jedna z nejoblíbenějších volnočasových zón v Přerově. Bohužel již několik let chátrá a jen připomíná svou zašlou krásu. Dopřejeme tomuto místu potřebnou péči, kterou si zaslouží. Ať už je to renovace a využití budov v okolí, rekonstrukce a instalace nových laviček, nebo nová grilovací zóna. Samozřejmostí je i péče o samotnou vodu, kde chceme pomocí rostlin vytvořit biotop s možností koupání, aby se dalo v Laguně zase bezpečně plavat a dovádět.
 
**STOP glyfosátu** <br>
Nechceme vystavovat občany města nebezpečí. Nebudeme používat postřiky s obsahem glyfosátu na plevel ve městě. Zavedeme nové alternativy na udržení zeleně v našem městě, které nebudou představovat nebezpečí pro životní prostředí ve městě a jeho obyvatele. 
 
**Nejlepší odpad je ten, který nevznikne!** <br>
Je potřeba zlepšit nakládání s odpady v našem městě. Zavedeme nové metody pro nakládání s odpadem například formou „door-to-door“, při které se budou moci třídit například oleje či různé těžce zpracovatelné materiály, aby jich na skládkách skončilo co nejméně. Alternativou velkých kontejnerů v centru města jsou podzemní kontejnery, které jsou v historických centrech jiných měst naprosto běžné. Zavedeme tento typ sběru odpadu v místech, kde ušetří místo a zlepší estetický dojem. Samozřejmostí by měla být i osvěta, abychom vzniku odpadu předcházeli.
 
**Otevřeme ReUSE centrum** <br>
Máte doma funkční předměty do domácnosti, nábytek, či elektroniku, které byste jinak vyhodili? Zavedeme ReUse centra, kam tyto předměty mohou být zaneseny a poslouží k opětovnému použití. Pomůžeme vám s nahromaděnými věcmi.
 
**Architektura šetrná k vodě** <br>
O tom, že je z dlouhodobého hlediska v krajině sucho, nemůže být pochyb. Zavedeme nové projekty na sběr dešťové vody, která nám poté může sloužit k dalšímu využití. Nenechme si vodu protékat mezi prsty. Většina těchto projektů končí na nedostatku lidských zdrojů, proto je potřeba zaměstnat městského krajinářského architekta, který se bude starat o zeleň v našem městě a její revitalizaci. 

**Obnovíme staré polní cesty** <br>
V okolní krajině budeme obnovovat staré cesty, které dávaly smysl. Budeme vytvářet prostředí přívětivé pro divoká zvířata a rostliny. Zaměříme se na snižování rizika povodní pomocí vhodných a přírodě blízkých opatření. 
 
**Na polích a lesích města budeme hospodařit ekologicky** <br>
Ve vlastnictví Přerova je mnoho zemědělské a lesní půdy. Skrze tzv. „pachtovní smlouvy“ nastavíme podmínky pro šetrnější hospodaření na městských pozemcích, což povede k podpoře biodiverzity a lepší zádrži vody v krajině. V obecních lesích upřednostníme přírodě blízké způsoby hospodaření a posílíme mimoprodukční funkce lesa. Připravíme naši krajinu na změny klimatu.


[Kandidátka 2022](/volby-2022/)

