---
title: Bydlení a majetek města
uid: 2022-krajske-8
campaignCategoryUid: kraj2022
campaignGroupUid: kraj2022
img: program2022/majetek.jpg
approved:
garant: lenka.jungling
perex: >
  1. Zřídíme výbor pro územní rozvoj<br>
  2. Podporujeme města a obce krátkých vzdáleností<br>
  3. Podpoříme malé obce<br>
order: 1
---

**Strojař musí sloužit k bydlení** <br>
Dostupné byty pro mladé! To je, oč tu běží… Společně s obchodními jednotkami v přízemí by mohly vzniknout nové bytové jednotky všech velikostí. Celý projekt je potřeba řešit koncepčně.
Musí se v něm pracovat s celým pozemkem, včetně pozemku sousedního. Byty budou koncipovány jako bezbariérové. Město by však mělo nabídnout také možnost mezigeneračního bydlení a velkometrážních bytů.
 
**Zahájíme v Přerově výstavbu nových bytů** <br>
V Přerově se dlouhá léta zástavba nezměnila. Nastartujeme v Přerově novou éru. Pokud totiž mladé pracující rodiny nedostanou šanci ve městě začít, těžko zde zůstanou. Zpřístupníme pozemky pro bydlení a vytvoříme plán výstavby nové bytové čtvrti, kde budeme garantovat výši nájemného.
Po uplynutí určité doby dáme rodinám možnost odkupu bytů. Současná situace ukazuje, jak těžké je vyřešit silnou poptávku po bydlení v Přerově. Nejen že je potřeba nové byty vybudovat, ale je také zásadní nenechat bytovou politiku jen na soukromých developerech. Zasadíme se také o stavbu bezbariérových bytů či bytů se zvýšenou přístupností.
 
**Už žádné skákání přes kaluže** <br>
Postaráme se o opravené chodníky bez rozbitých kachliček a kvalitní cesty – a to i v odlehlých místech, které nejsou u hlavních cest. Do města budeme smysluplně a koncepčně zasazovat lavičky, odpadkové koše a vysadíme také nové stromy a keře. 
 
**Živé město** <br>
Chceme, aby se vrátil život do města. Přispějeme k oživení prostor na sídlištích vybudováním míst k setkávání obyvatel, například na místě starých opuštěných pískovišť. Vytvoříme „chill-out zóny“ např. se šachovými a pingpongovými stoly, místy pro natažení slackline apod. Nezapomeneme také na žízeň občanů a navážeme na tradici „pítek“ na exponovaných místech. Podle nás by každý prostor měl přirozeně sdružovat sousedy v docházkové vzdálenosti – komunity se společnými zájmy, které jsou zdrojem sdílení a jsou vítaným partnerem radnice. 

**Pasáž musí být reprezentativní branou do centra města** <br> 
Městská pasáž je prostor, kterým se nemůže chlubit každé město. Odkoupíme proto celou pasáž a zrevitalizujeme ji tak, aby lidé neměli strach tudy chodit. Pouze jako vlastník bude mít město dostatečně silné nástroje na to, jak ovlivnit nejev vzhled, ale i pravidla nájemníků pasáže, což také ovlivňuje okolí této dávné „perly“ města.
 
**Město příjemnější pro lidi** <br>
Zajistíme lepší zázemí pro obyvatele i návštěvníky města (WC, umývárny, mlžítka a informační tabule). Prosadíme úspornější osvětlení šetrnější k přírodě a spánku.
 
**Obchod v každé místní části** <br>
Město by mělo být schopné zařídit obyvatelům městských částí nakoupit si základní potraviny přímo v jejich obci. Postaráme se o to, aby to tak bylo buď s finanční podporou města, nebo z programů Ministerstva průmyslu a Obchodu.

[Kandidátka 2022](/volby-2022/

