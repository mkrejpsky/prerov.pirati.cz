---
title: Kulturně živé město
uid: 2022-krajske-9
campaignCategoryUid: kraj2022
campaignGroupUid: kraj2022
img: program2022/kultura2.jpg
approved:
garant: vojtech.nezval
perex: >
  1. Navýšíme financování kultury<br>
  2. Odpolitizujeme řízení kulturních institucí<br>
  3. Zavedeme transparentní a přehledný grantový systém<br>
order: 7
---

**Dětský herní svět a kavárna v Předmostí** <br>
Dáme život novým prostorám a lidem novou možnost, jak se svými dětmi využít volný čas. Vyhlásíme výběrové řízení na provozovatele dětského herního světa s kavárnou v Předmostí, aby lidé měli kam zajít na kávu i v Předmostí.

**Podpoříme vznik letního kina v Přerově** <br>
Zajistíme rozkvět kinematografie ve městě. Zakoupením licence na promítání filmů podpoříme vznik letního kina, aby občané mohli letní večery trávit v přírodě a nemuseli do letního kina dojíždět například do Olomouce.
 
**Městská Tržnice** <br>
Městský veřejný prostor má být živým a pulzujícím centrem. Jeho součástí je i nakupování v dnes tak oblíbené formě trhů lokálních pěstitelů nebo farmářů. Chceme tento fenomén podpořit výstavbou městské tržnice či menšími vhodnými prostranstvími v jednotlivých obvodech ve spojení s podporou kulturního programu a lokálních producentů. 
 
**Vánoční trhy a mobilní kluziště** <br>
Přerov má na víc! Vytvoříme koncept vánočních trhů, za kterými budou chtít jezdit i lidé z okolních měst. Oživíme také Žerotínovo náměstí vánočním jarmarkem a otevřeme debatu o vzniku mobilního kluziště. Na samotné trhy poté budeme zvát především místní podnikatele, kteří budou mít největší prostor pro prezentaci svých služeb a výrobků.
 
**Zasadíme se o stavbu nové moderní budovy městské knihovny** <br>
Přerov si zaslouží novou moderní městskou knihovnu. Budovu knihovny chápeme jako místo pro setkávání lidí, vzdělávání a rozvoj komunitních aktivit. Vypíšeme architektonickou soutěž, ze které vybereme nejlepší podobu nové knihovny.

**Zavedeme architektonické soutěže jako standard** <br>
Architektonické soutěže pro veřejné stavby jsou v rozvinutých společnostech běžné. Kulturní úroveň Přerova pozvedneme architektonickou soutěží veřejných staveb. Díky veřejným soutěžím zamezíme netransparentnímu zadávání projektových dokumentací, a díky tomu budeme mít možnost vybírat z více možností. Hodnoticí komise nepostavíme z politiků, ale z odborníků. Mohou tak vzniknout nové architektonické skvosty napříč městem. 
 
**Vytvoříme přehled akcí konaných ve městě** <br>
Víme, že lokální divadlo, ochotnické spolky, knihovny a jiní vytváří kvalitní program pro své občany, nemají však dostatek financí, aby mohly na tyto akce přilákat širší obecenstvo. Vytvoříme proto sdílený kalendář všech akcí v Přerově od koncertů až po pivní slavnosti. Zamezíme tím většímu překrývání pořádaných akcí a zefektivníme vynakládání finančních prostředků na jejich uspořádání.


[Kandidátka 2022](/volby-2022/

