---
title: Vzdělávání
uid: 2022-krajske-4
campaignCategoryUid: kraj2022
campaignGroupUid: kraj2022
img: program2022/vzdelavani2.jpg
approved:
garant: jaroslav.krejci
perex: >
  1. Podpoříme širokou nabídku vzdělávání<br>
  2. Snížíme rozdíly mezi školami<br>
  3. Propojíme vzdělávání s praxí<br>
  4. Připravíme vás na budoucnost<br>
order: 6
---

**Participativní rozpočet pro školy** <br>
Žáci by měli mít právo rozhodovat co ve škole vylepšit. Po vzoru dalších měst, kde participativní rozpočet funguje, zavedeme také v Přerově tuto oblíbenou volbu i pro školy. Žáci z různých škol budou moci navrhovat ve svých školách projekty, o kterých poté budou sami hlasovat. Ten nejúspěšnější bude následně realizován. Díky tomu se budou podílet na demokratickém chodu své vlastní školy.
 
**Zavedeme transparentní konkurzy na ředitele škol** <br>
Je potřeba, aby se do vzdělávacích institucí jmenovali kompetentní lidé s vizí, a ne jen podle politických preferencí nebo jako trafiky. Navrhujeme proto zvýšit transparentnost konkurzů na ředitele škol v Přerově. 
 
**Zřídíme speciální web o přerovském školství** <br>
Obyvatelé Přerova by měli mít možnost se přehledně a snadno dozvědět co nejvíce informací o školách – nejlépe na jednom místě. Chceme, aby veškeré informace jak o mateřských, základních, ale i dalších školách byly na jednotném webu, uceleně.
 
**Školám v Přerově pomůže projektový manažer** <br>
Nová pozice městského projektového manažera bude zaměřena na školství. Tato pozice ulehčí administrativně školským institucím při získávání dotačních projektů. Tato osoba bude také zprostředkovávat školení nejen pro učitele v Přerově. Napomůže také propojení institucí a plnění školních projektů. Přerovské školy tak budou mít více možností k dosažení financí a využívání zajímavějších projektů.
 
**Škola není jenom budova, podpoříme ji finančně** <br>
Víme, že správa budovy školy stojí opravdu hodně peněz. Navrhujeme proto navýšit finanční prostředky v této oblasti tak, aby zbyl dostatek prostředků také na nákup učebních pomůcek a rozvoj školních projektů obtížně financovatelných z krajských peněz.
 
**Centrální přihláška do mateřských škol v Přerově** <br>
Je zapotřebí prosadit jasný a přehledný systém. Zavedeme centrální elektronickou přihlášku pro mateřské školy v Přerově a ta rodičům zajistí bezpečný, jednodušší a transparentní zápis. 
 
**Zajistíme dostupnost škol a dostatek míst** <br>
Najdeme zdroje financování pro dostatek míst v třídách a dostavbu dalších – odborných a venkovních učeben. Chceme, aby naše školství mělo tu nejlepší možnou úroveň a nejnovější vybavení. Připravíme naše školy na další demografický vývoj: nedostatky míst ve školách budeme řešit s předstihem                       na základě dat a analýz. Budeme předcházet komplikacím ještě předtím, než nastanou.
 
**Chceme zdravé klima ve školách** <br>
Zajistíme financování tzv. well-beingu (prostředí dobré atmosféry) nejen pro žáky, ale i pro učitele a další zaměstnance školy. Prosazujeme kvalitní a kulturní stravování ve všech školních jídelnách v návaznosti na projekt Zdravá školní jídelna.

**Podpoříme praktickou výuku na školách** <br>
Město má spoustu pozemků, které by se daly využít také k volnočasovým a vzdělávacím aktivitám. Těchto prostor bychom rádi využili pro výuku praktických dovedností. Poskytneme prostory pro volnočasové aktivity, ale také například pro "zahradničení" nebo "bylinkářství".

[Kandidátka 2022](/volby-2022/)

