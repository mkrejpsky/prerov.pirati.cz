---
title: Transparentní město
uid: 2022-krajske-7
campaignCategoryUid: kraj2022
campaignGroupUid: kraj2022
img: program2022/finance.jpg
approved:
garant: petr.dostalik
perex: >
  1. Zveřejníme účetnictví kraje a jeho firem<br>
  2. Posvítíme si na veřejné zakázky a dotace<br>
  3. Budeme řídit kraj zodpovědně<br>
order: 10
---

**Veřejnost bude rozhodovat o svém okolí!** <br>
Navýšíme částku pro participativní rozpočet města. Zároveň celý proces lidem přiblížíme a vytvoříme informační kampaň tak, aby své návrhy podalo co nejvíce lidí. Na základě dotazníkového šetření na sídlištích a malých blocích budeme přistupovat k revitalizacím daných oblastí. Podpoříme místní referenda u sporných a zásadních otázek, které mohou mít dlouholeté důsledky na chod města a občany. Chceme lidem dát šanci přímo rozhodovat o svém bezprostředním okolí!

**Preferujeme Dlouhodobá řešení a investice do vlastního majetku** <br>
Město se musí chovat jako řádný hospodář a toho může dosáhnout investicemi do dlouhodobě profitujících projektů, samozřejmě s přihlédnutím na kvalitu života ve městě. Upřednostňujeme dlouhodobé investice před krátkodobým a nekoncepčním řešením. Město se musí snažit svůj majetek spíše zhodnocovat než nakupovat další. Musí mít plán projektů připravených k realizaci, sledovat a správně čerpat evropské a jiné dotace.
 
**Podpoříme místní podnikatele pomocí „místní měny“** <br>
Místní podnikatelé si zaslouží naši podporu. Zasadíme se o rozjetí lokální ekonomiky místní měnou, kterou půjde platit pouze ve vybraných přerovských obchodech, službách atd. Město investuje peníze do této měny, kterou si pak občan za nižší hodnotu koupí a bude ji moct využít k podpoře místních podnikatelů.
 
**Transparentní společnosti** <br>
V řídících a kontrolních orgánech společností samosprávy města budeme preferovat odborníky. Prosadíme obsazování pozic na základě výběrových řízení. Znemožníme neprůhledné hospodaření i vyvádění majetku. Pravidla uplatněná pro město se budou vztahovat i na obcemi zřizované organizace, obecní příspěvkové organizace a obchodní organizace ovládané obcí. Budeme trvat na tom, aby se společnosti řídily pravidly pro transparentní organizace. 
 
**Nové pracovní příležitosti** <br>
Průmyslová zóna může být příležitostí, která vrátí Přerovu pozici průmyslového centra regionu. Zasadíme se za to, aby město udělalo pobídku pro investory, kteří v našem městě průmyslovou zónu vybudují. Přerovu by to přineslo snížení nezaměstnanosti a vytvoření nových zajímavých pracovních pozic pro obyvatele. Příliv firem také vytvoří podhoubí pro přilákání mladých rodin do Přerova. Podpoříme také vznikající inovační centrum a budeme ve spolupráci s krajem více propojovat studenty škol s místními firmami.
 
**Zveřejníme vše, co můžeme, nikoliv pouze to, co musíme** <br>
Zveřejňování smluv již upravuje zákon o registru smluv, my ovšem chceme zveřejňovat smlouvy i nad rámec povinností dle tohoto zákona, tedy i ty s hodnotou nižší než 50 000 Kč. Zároveň hodláme zveřejňovat i faktury, které vypovídají o reálných částkách vyplacených na základě smluvních vztahů. Nabídneme rozšíření informací v rozklikávacím rozpočtu až na úroveň faktur. Budeme automaticky zveřejňovat maximum informací o úřadě, aby se občané nemuseli složitě dotazovat a byl jim umožněn svobodný přístup k informacím.

**Granty a dotace** <br>
Průhledným dotačním procesem, transparentním a férovým rozdělováním financí přivedeme víc zájemců o granty a dotace. Zabráníme „malým domů“ a zajistíme rovný přístup ke všem žadatelům. Informace o dotacích budeme publikovat uživatelsky dostupně – aby se na ně mohl podívat každý,
ne jen ten, kdo se probere tunou materiálu. Zveřejníme údaje o úspěšných, ale i neúspěšných žadatelích. Veškeré výsledky dotačních řízení jasně zdůvodníme. 

[Kandidátka 2022](/volby/2022/krajske/)

