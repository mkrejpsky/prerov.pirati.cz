---
layout: post
category: CLANKY
title: "komentář Lenky Jüngling: Úředníci místo kultury? To fakt ne!"
date: 2023-01-12
tags: přerov lenka-jungling zastupitelstvo kultura
author: Lenka Jüngling
image: articles/2023/pasaz1.png
---
Úředníci místo umění?🫠

Zní to bizarně, ale přesně o to se teď přerovská radnice zasadila. Dnes na tři roky končí Výstavní síň Pasáž.
Na úkor plánované rekonstrukce bývalého Emosu zavírá další kulturní instituci, do které přesune úředníky. Po deseti letech tak končí jedinečné kulturní centrum, kam jsme mohli chodit obdivovat umění a díky kterému vznikly projekty jako Přerovské dvorky nebo Land Art. 

Přitom město mohlo přesunout úředníky do jiné z městských budov, aniž by se galerie musela rušit. Máme tu Městský dům, prázdnou Živnostenskou školu, nebo třeba přízemí Strojaře. Stačilo by jen vyvinout trochu více vůle a galerie by mohla fungovat i nadále. Ale to by ta vůle musela existovat.🙃

Radnice si vůbec neuvědomuje o co všechno teď Přerov připraví. Akorát víc a víc ztrácíme image svěžího a živého města a jsme zase o krok blíže tomu, aby z Přerova zbyla prázdná skořápka bez špetky kultury a zábavy. 

Zastavte se proto dnes naposledy do pasáže, kde od 17 hodin uslyšíte kapelu D.U.Bmusic a mnohé další! 
