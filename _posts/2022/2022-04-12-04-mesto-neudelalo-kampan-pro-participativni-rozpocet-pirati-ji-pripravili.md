---
layout: post
category: CLANKY
title: "Město selhalo s propagací vlastního participativního rozpočtu. Piráti proto připravili svou vlastní informační kampaň"
date: 2022-04-12
tags: přerov
author: Josef Indra
image: articles/2022/2022-04-12-04-mesto-neudelalo-kampan-pro-participativni-rozpocet-pirati-ji-pripravili.jpg  #751x422 pixelu
---

Pirátská strana v Přerově zahajuje informační kampaň k participativnímu rozpočtu, který letos město spustilo. Děje se tak poté, co vedení města vyvinulo jen nepatrnou iniciativu k informování obyvatel Přerova. Piráti tímto krokem chtějí podpořit občany k aktivní účasti na rozhodování o vzhledu veřejného prostoru v Přerově.

Od rozhodnutí o vytvoření participativního rozpočtu uběhly bezmála dva měsíce a vedení města dosud vyvinulo pramalou snahu o informování občanů a jejich zapojení do rozhodování o rozpočtu. Když Piráti chtěli získat od styčného úředníka propagační materiál, dočkali se pouze odpovědi, že nic takového neexistuje. Vedení města přitom na zasedání zastupitelstva ujišťovalo opozici, že bude nový druh participace propagován. Do konce podávání návrhů zbývají tři týdny, proto Piráti odstartovali na vlastní náklady online i outdoor kampaň.

*„Je hezké, že po dvou letech město konečně přistoupilo na náš návrh k vytvoření participativního rozpočtu v Přerově, ale bez kampaně má projekt vlastně málo šancí na úspěch. Město v informování občanů selhalo na plné čáře. Kromě pár článků o zavedení rozpočtu jsme se nedočkali ničeho. Zpráva od úředníka, že Přerov nemá ani žádný leták byl posledním hřebíčkem do rakve,”* říká pirátská kandidátka na primátorku města **Lenka Jüngling** a dodává: *„Nemám ráda, když se jenom kritizuje. Iniciovala jsem proto vznik informační kampaně, jelikož mi opravdu záleží na názorech občanů města. Budu ráda, když naše kampaň pomůže zvýšit povědomí o existenci participativního rozpočtu v Přerově. Pokud kampaň pomůže k podání alespoň jednoho návrhu, bude stát za to.”* 


*„Chci v Přerově..komunitní zahrádku na Želátovské, kavárnu a letní kino v Předmostí, víc stromů a květin ať v létě není vedro!“* Nejen s těmito slogany zahájili Piráti v Přerově na své náklady informační kampaň k participativnímu rozpočtu města. Výzvy k zapojení veřejnosti na participativním rozpočtu Piráti zveřejňují na svých sociálních sítích už od začátku dubna a v tomto týdnu začnou kampaň šířit i v ulicích Přerova. Věří, že díky této propagaci získá město spoustu podnětných návrhů do participativního rozpočtu, které mohou obyvatelé Přerova zasílat do konce dubna prostřednictvím portálu **[Participativní rozpočet](https://participace.mobilnirozhlas.cz/prerov/){:target='_blank'}**. Samotní členové Pirátů se chystají podat do tohoto rozpočtu 12 návrhů.
![Jarní akce v Brodku](https://a.pirati.cz/prerov/img/lenka_pomaha.jpg)
