---
layout: post
category: CLANKY
title: "Historický úspěch: Obdrželi jsme od vás 8,07 % hlasů a získali jsme 3 mandáty"
date: 2022-09-25
tags: přerov
author: Jaromír Horký
image: articles/2022/volby-konec.png
---

Vážení Přerováci, vážení voliči, děkujeme vám!🖤

Obdrželi jsme od vás 8,07 % hlasů, což je pro první samostatnou kandidaturu v Přerově obrovský úspěch. Budeme mít tříčlenný pirátský klub, který je připravený naplno pracovat pro Přerov a jeho občany. Naše snaha změnit Přerov k lepšímu totiž volbami nekončí ☺️

Zároveň ještě před ustavujícím zastupitelstvem dojde k personální změně, kdy se náš Jakub Jüngling rozhodl odstoupit z pozice zvoleného zastupitele s těmito slovy: *„Vážím si podpory od občanů, kteří se rozhodli volit celou kandidátku a zároveň i ty, kteří podpořili mě osobně. Kandidoval jsem primárně s ambicí podpořit naši kandidátku svým jménem, aby čelní kandidáti měli co největší sílu prosazovat náš program. I proto jsem se však rozhodl podpořit výše postaveného kandidáta Jaroslava Krejčího, aby vykonával mandát zastupitele. Zároveň bych také z pracovních důvodů nemohl svou roli vykonávat tak, jak bych si představoval. Držte Pirátům palce!"*

Pirátskými zastupiteli se tedy stane Lenka Jüngling, Petr Dostalík a Jaroslav Krejčí.

Čekají nás čtyři roky tvrdé práce, držte nám palce! Budeme vás vždy o všem pravidelně informovat, tak jako doposud. 👍
