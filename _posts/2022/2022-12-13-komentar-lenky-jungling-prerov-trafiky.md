---
layout: post
category: CLANKY
title: "komentář Lenky Jüngling: Přerovská radnice rozdává bývalému vedení politické trafiky"
date: 2022-12-13
tags: přerov lenka-jungling zastupitelstvo
author: Lenka Jüngling
image: articles/2022/trafiky.jpg
---
Taky jste se báli o bývalého primátora Petra Měřínského a náměstka pro školství Petra Koubu, že by po volbách neměli do čeho píchnout? Tak už se bát nemusíte! Skončili sice ve vedení města, ale jejich kamarádi jim zřídili nová teplá místečka. Přece by nešly normálně pracovat!

Bývalý primátor dostal ukázkovou trafiku. V Technických službách byla totiž zřízená nová pozice ředitele, kterou obsadí dosavadní jednatel Bohumír Střelec a pozici jednatele dostane právě Petr Měřínský. K tomu pozice radního a pan Měřínský může s klidem přežívat i v této těžké době, o které nám neustále vedení města mluví.

Bývalý náměstek pro školství Petr Kouba zažil zradu z vlastních řad. Byť byl jako náměstek úspěšný, což sami uznáváme, tak ho vystřídal v této pozici stávající náměstek hejtmana Michal Zácha, aby mohl zůstat v této těžké době na suchu. Kumulaci funkcí ostatně zvládá bravurně. Ale ani o pana Koubu nemusíte mít strach! Vystřídal svého bývalého kolegu Jaroslava Hýzla, který ovšem není členem ODS, a tak má smůlu. Navíc se jedná jen o práci na částečný úvazek, a tak k tomu s klidem může dál učit na místním gymnáziu.

Jsou to trafiky nebo ne? To rozhodnutí nechám na vás. Všichni však můžeme žít s klidem, že se ANO a ODS umí o své staré chábry dobře postarat.

No a jak to přibližně vychází finančně se můžete podívat níže.

![trafiky](https://a.pirati.cz/prerov/img/articles/2022/prerov_trafiky.png)
