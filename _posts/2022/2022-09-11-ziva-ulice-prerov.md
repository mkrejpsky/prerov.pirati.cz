---
layout: post
category: CLANKY
title: "Wilsonovu ulici již počtvrté oživí benefiční koncert Živá ulice!"
date: 2022-09-07
tags: přerov
author: Jaromír Horký
image: articles/2022/EVENT_ZIVA_ULICE.png
---
V samém centru města Přerova, na Wilsonově ulici se 15. září od 14 hodin uskuteční již 4. ročník benefičního koncertu Živá ulice. Výtěžek z celé akce bude předán organizaci ALFA Handicap.

Benefiční koncert Živá ulice má hned několik cílů. Oživit jednu z nejvíce frekventovaných ulic ve městě a zpříjemnit lidem pobyt ve městě hudbou všeho druhu, podpořit mladé kapely a muzikanty. Akce má pak zejména podpořit organizaci Alfa handicap, která poskytuje registrovanou sociální službu osobní asistence a volnočasové aktivity pro osoby s různým zdravotním handicapem.

Můžete se těšit na zpěvačky Anežku Hruškovou, Lucii Matějčkovou a zpěváka Jana Šušku!🎷🥁🎹

Na akci proběhne také SWAP oblečení, tak přineste, co ti přebývá a odnes, co se ti hodí. Dětské, pánské i dámské oblečení. 👗

Umělci budou vystupovat formou buskingu, tedy pouličního hraní na improvizovaném pódiu. Pro diváky bude připraveno i malé pohoštění jako třeba voda na osvěžení, čerstvé ovoce nebo domácí bábovka.

V předešlých ročnících se nám podařilo vybrat celkově téměř dvacet tisíc korun a věříme, že letošní rok bude opět úspěšný!❤️

Veškerý výtěžek z dobrovolných příspěvků kolemjdoucích poputuje sdružení Alfa handicap.
