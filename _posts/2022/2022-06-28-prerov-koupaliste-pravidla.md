---
layout: post
category: CLANKY
title: "Pravidla musí platit pro všechny! Není možné, aby za bezohledné chování museli doplácet slušní a řádně platící"
date: 2022-06-28
tags: přerov
author: Lenka Jüngling
image: articles/2022/2022-06-28-prerov-koupaliste-pravidla.jpg  #751x422 pixelu
---
Pravidla musí platit pro všechny, bez výjimek. Není možné, aby na bezohledné chování návštěvníků, kteří opakovaně porušují pravidla, dopláceli slušní a řádně platící návštěvníci přerovského bazénu.😠

Přerovské koupaliště nepředchází dobrá pověst a místní raději jezdí za odpočinkem k vodě do jiných měst. A to je škoda. Demokracie není jen svoboda ale i odpovědnost, a nejen utíkání od problémů. Vedení města a provozovatel koupaliště musí jasně zasáhnout. A hlavně musí mít odvahu!

Přerovské koupaliště má velmi podobný provozní řád jako třeba to v Kojetíně, kde před lety řešili podobné problémy. Problém je v jeho dodržování a zejména vymáhání. Pokud chodí na koupaliště stále ti stejní lidé, kteří zde porušují pravidla, tak by jim měl být odepřen přístup na koupaliště. U problémových situací pak musí být nápomocná Policie.

Na chování těchto lidí nesmí doplácet ostatní, zavírání relaxzóny je proto skutečně absurdním řešením. Tento krok pouze rozpoutá další vášně a problém nijak nevyřešení. A my rozhodně nehodláme před těmito problémy zavírat oči. 

Chceme z Přerova bezpečný domov, kde chtějí lidé žít. Nedopustíme, aby kvůli pocitu nebezpečí a neklidu utíkali jinam. Máme odvahu změnit Přerov.🙌 
