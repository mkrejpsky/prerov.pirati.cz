---
layout: post
category: CLANKY
title: "Prostějovské kulturní léto 2022, kam se poděl rap, elektro, punk, funk či indie? "
date: 2022-04-13
tags: prostějov
author: Ondřej Moskal
image: articles/2022/2022-04-13-prostejovske-kulturni-leto-kam-se-podel-rap.jpg 
---
Každoroční největší prostějovská kulturní akce zná své hlavní interprety. A je to opět tvrdý mainstream...

„Pavel Calta, Stracené ráj, ale i Olympic nebo Vašek Noid Bárta. Tyto hvězdy nabídne prostějovskému publiku prázdninový program Prostějovského léta. K tomu pochopitelně vystoupí jako předskokani naše místní hudební tělesa jako Něco mezi, KEKS a další,“ říká náměstkyně primátora Milada Sokolová.

„S vyjmenovanými interprety problém nemám, pop a pop-rock jsou také součástí naší hudební scény. Co ale považuji za velký problém, je absence ostatních žánrů,
které jsou na městských akcích potlačovány, navzdory tomu, že jsou mezi značnou částí populace velmi oblíbené. Je smutné, že mladí lidé a celkově posluchači jiných žánrů budou muset cestovat za hudbou do jiných měst. Co považuji za rozsáhlejší problém je, že studenti vysokých a středních škol se často kvůli slabému kulturnímu vyžití do Prostějova již nevrátí. Velkým otazníkem jsou také vynaložené finanční prostředky za jednotlivé interprety. Po konzultaci s hudebním manažerem mi bylo sděleno, že honorář interpreta při účasti na komerčním koncertu bývá nižší, než je tomu tak při městských koncertech,“ komentuje předseda prostějovských Pirátů Ondřej Moskal.

Naději dává letní scéna na nádvoří zámku, kterou si mohou zájemci pronajmout
a uspořádat koncert dle své chuti. Počin jistě chvályhodný, ovšem ten nepoměr zastoupení žánrů na sponzorovaných koncertech se tím nevyrovná. Přitom alternativní umělci často nepotřebují velké podium, takže otázka financí není signifikantní, protože jak praví známé heslo: „kde je vůle, tam je cesta“.

Prostějovské léto musí být více multižánrové, jedině tak bude opravdu zastoupena celé prostějovská společnost!
